---
title: Skala u praksi
subtitle: Panel diskusija na temu Scala tehnologija
kind: talk
event: 2014-12-08
---

Zajedničko istraživanje Scala tehnologija nastavljamo prvom i pravom panel
diskusijom na tu temu. Prava prilika da saznate više i diskutujete o
prednostima koje Scala donosi, koje su njene dobre strane i šta se sve
nadovezuje na nju.
{: .focus}

<%=@item[:event_at]%> u 19:30 u Centru za Promociju Nauke. (panel je na srpskom jeziku)

Poslednje okupljanje koje je za temu imalo Scalu kao programski jezik je
potuklo sve rekorde posećenosti okupljanja. Pošto tema privlači dosta pažnje,
odlučili smo da ponovo okupimo sve koji se bave Scalom na jednom mestu i
napravimo panel na temu primene Scale u praksi i stvarnim projektima i
kako da ove dobre prakse prenesete u organizacije u kojima radite.

Za sva vaša pitanja, nedoumice i znatiželje smo pripremili vrhunski tim panelista:

### Tijana Dojčinović

![](tijana_dojcinovic.jpg){: .profile .right}
Nikada nije sanjala na Javi, u Scala vode uskače iz PHP sveta i tako Scala
postaje omiljeni programski jezik koji svakodnevno koristi u GroundLinku
rešavajući izazovne probleme visoke konkurentnosti. U njen Scala portfolio
su uključeni Rest API-ji, Streaming servisi, web rešenja i push servisi.

### Aleksandar Glavaš

![](aleksandar_glavas.jpg){: .profile .right}
C++ pa Java, nekoliko godina izleta u Ruby/Rails vode i onda opet nazad u
Java/Scala vode kojima plovi u firmi InterVenture. Scalu koristi od 2012. koju
je otkrio tražeći bolju alternativu ili spoj Ruby-ja i Jave. Lift, Play, Akka su
uvek u njegovoj kutiji sa alatima, a pokazao je da Scala dobro radi i na
Androidu.


### Nebojša Ristin

![](nebojsa_ristin.jpg){: .profile .right}
Od malena sanjao na Javi, a onda se pojavio Play framework lagano zaokupljujući
njegovu pažnju. Potom otkriva Scalu i nastavlja da radi u Java-Scala kombinaciji
koristeći najbolje iz oba sveta. Vodi Scala tim u firmi Gecko Solutions koja je
zvanični TypeSafe partner.

Cilj panela je da predstavi Scalu kao jezik i njeno prihvatanje u lokalnoj
zajednici. Čućete priče iz prve ruke kako je Scala postala prihvaćeni jezik u
pomenutim firmama, kako su je ostali programeri prihvatili, na koje su sve
probleme nailazili i kada i kako primenjuju Scalu kao rešenje.

Ukoliko se pitate da li probati Scalu za vaše sledeće web rešenje ili želite da
podržite hiljade konkurentnih klijenata, a niste sigurni da li Scala pravi
izbor, pripremite se, naoružajte pitanjima i dođite da razrešite vaše nedoumice,
a takođe rešite iste drugima uz aktivno učestvovanje!


