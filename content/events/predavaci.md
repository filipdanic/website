---
title: Uputstvo za predavače
subtitle: Par napomena za sjajne prezentacije
img: ../events.jpg
---

## Uvod za početnike

Svaka prezentacija mora da sadrži sažetak na početku namenjen onima
koji se do sada nisu susreli sa materijom koja će biti izložena.
Primera radi, ukoliko se prezentacija bavi specifičnim rešenjem
koje koristi tehnologiju, odvojite par minuta da objasnite
šta je suština tehnologija koje se koriste i koje probleme rešavaju.
Tako oni koji nisu upoznati sa materijom mogu da dobiju kratak uvod
i posle značajno lakše da prate prezentaciju.


## Šta i Zašto, a ne Kako

Naročito u prezentacijama tehnološke sadržine, dobijamo poriv
da objasnimo KAKO smo nešto uradili. Međutim, to retko kada
ima vrednost sa slušaoce. Teško je da možemo prenesemo sve osobenosti
rešenja u kratkom roku. Umesto toga, objasnite ŠTA i ZAŠTO ste uradili, ŠTA
se može uraditi, ZAŠTO je bolje ili lošije...


## Live coding

Live koding - ili pokazivanje i rad uživo - zvuči kao sjajna ideja.
NE. Da ponovimo: NE. Programiranje uživo je jako, jako teško i velika
je šansa da ne prođe kako je zamišljeno. Da bi uspelo, mora da bude
besprekorno. Umesto toga pokušajte da objasnite ŠTA se radi. Ukoliko baš
morate, napravite screenshotove onoga što bi pokazali uživo.


## Obraćanje publici

Sitnica, ali puno znači: ukoliko nemate mikrofon, trudite se da
pričate okrenuti ka publici. Zvuči očigledno, ali je lako zaboraviti
se i nastaviti pričati dok pokazujete nešto na slajdu, okrenuti od publike.
U tim slučajevima vaš glas prosto ne dolazi do publike na pravi način.


## Internet

Ukoliko vaša prezentacija zahteva Internet - pa, budite spremni da ga
ne bude bilo. Napravite rezervne slajdove za taj slučaj. Nikako nemojte
da se oslanjate na to da će Internet raditi, čak i kada ga sami donosite.


## Broj slajdova i fokus

Sa 5 minuta po slajdu dobijate 6 slajdova za 30 minuta. Drugim rečima, ograničite
broj slajdova. Fokusirajte prezentaciju.


## Uspavajte pričalicu

Ima nas koji baš vole da pričaju :) Ako ste i vi slični, gledajte da
obuzdate pričalicu u sebi. Pričajte sporije, nekada se kaže više sa manje reči.
I naravno - vežbajte.
